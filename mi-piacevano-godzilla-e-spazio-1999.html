<!DOCTYPE html>
<html lang="it">
<head>
          <title>Pir8.pw - Mi piacevano Godzilla e Spazio 1999...</title>
        <meta charset="utf-8" />
        <meta name="generator" content="Pelican" />
        <link href="https://pir8.pw/feeds/all.atom.xml" type="application/atom+xml" rel="alternate" title="Pir8.pw Full Atom Feed" />
        <link href="https://pir8.pw/feeds/articoli.atom.xml" type="application/atom+xml" rel="alternate" title="Pir8.pw Categories Atom Feed" />




    <meta name="tags" content="Aaron Brancotti" />
    <meta name="tags" content="Elezioni" />

</head>

<body id="index" class="home">
        <header id="banner" class="body">
                <h1><a href="https://pir8.pw/">Pir8.pw</a></h1>
        </header><!-- /#banner -->
        <nav id="menu"><ul>
            <li><a href="https://pir8.pw/pages/chi-siamo.html">Chi siamo</a></li>
            <li><a href="https://pir8.pw/category/analisi.html">Analisi</a></li>
            <li class="active"><a href="https://pir8.pw/category/articoli.html">Articoli</a></li>
            <li><a href="https://pir8.pw/category/atti-politici.html">Atti politici</a></li>
            <li><a href="https://pir8.pw/category/lettere-dellassemblea.html">Lettere dell'Assemblea</a></li>
            <li><a href="https://pir8.pw/category/rassegne.html">Rassegne</a></li>
        </ul></nav><!-- /#menu -->
<section id="content" class="body">
  <header>
    <h2 class="entry-title">
      <a href="https://pir8.pw/mi-piacevano-godzilla-e-spazio-1999.html" rel="bookmark"
         title="Permalink to Mi piacevano Godzilla e Spazio 1999...">Mi piacevano Godzilla e Spazio 1999...</a></h2>
 
  </header>
  <footer class="post-info">
    <time class="published" datetime="2019-06-09T22:06:00+02:00">
      09-06-2019
    </time>
    <address class="vcard author">
      By           <a class="url fn" href="https://pir8.pw/author/jollyroger.html">jollyroger</a>
    </address>
    <div class="category">
        Category: <a href="https://pir8.pw/category/articoli.html">articoli</a>
    </div>
    <div class="tags">
        Tags:
            <a href="https://pir8.pw/tag/aaron-brancotti.html">Aaron Brancotti</a>
            <a href="https://pir8.pw/tag/elezioni.html">Elezioni</a>
    </div>
  </footer><!-- /.post-info -->
  <div class="entry-content">
    <p>di <strong>Aaron Brancotti</strong> (babele dunnit)</p>
<p>Il fatto è che, fin da piccolo, mi è sempre piaciuta la fantascienza.
Alle elementari gli altri bambini facevano la raccolta delle figurine
dei calciatori. Io invece facevo quella di UFO, la serie televisiva
degli anni settanta. Mi piacevano Godzilla e Spazio 1999. Avevo un
bellissimo vestito di carnevale: l'astronauta.</p>
<p>I Pirati proprio non mi dicevano nulla.</p>
<p>È
per questo, credo, che pur conoscendo Luca “Briganzia” Talamazzi da più
tempo di quanto io possa ricordare non gli ho mai dato retta più di
tanto quando in passato, forse lui stesso più confuso che persuaso, mi
parlò del Partito Pirata.</p>
<p>Almeno nel nome ne avevo intuito la
genesi in quei lontani anni di fine millennio. L’avvento delle
tecnologie digitali nel mondo dei media, i libri di Shake Edizioni sul
(No) Copyright, i Media Party in piena ondata cyberpunk, i caschi VR da
cinque chili calcati in testa e i Cyberglove della Nintendo modificati
per essere usati con primitivi motori 3D scritti in linguaggio macchina.
Poi Napster, GNU e l’epocale vittoria di Exedre - si, proprio lui, quel
mansueto Emmanuele Somma che abbiamo imparato ad apprezzare nella sua
semplicità radicale - che obbligava la Business Software Alliance
italiana a ritirare l'orrido spot sul presunto reato di copia del
software a fronte di un esposto al Garante. Anni di fuoco, birra e
pioggia.</p>
<p>Il software "piratato" (appunto), i Twilight CD, gli
hacker, i cracker, Kevin Mitnick, Try Before You Buy. Inutile negarlo,
il successo di intere industrie si è basato anche sulla copia illegale,
che ha permesso a molte tecnologie e prodotti di diventare standard di
mercato. Ero rimasto a quella versione del mondo, ad essere onesto.
Quando ho deciso di dare una occhiata approfondita al Partito Pirata,
ben più recentemente, sono rimasto sorpreso. Non immaginavo che dalla
confusione predatoria di quegli anni che io ho vissuto con una mano sul
saldatore, una sulla tastiera QWERTY e una su una fetta di pizza (uh?)
fossero stati distillati concetti e ideali, un Manifesto, una visione
politica addirittura transnazionale.</p>
<p>Qualcuno ha detto pizza?
Come spiega Douglas Coupland in "Microservi", la pizza è il cibo ideale
dello smanettone. Tutto il cibo piatto è ideale. Puoi chiuderti in una
stanza a scriver codice in modo che nessuno ti disturbi e fartelo
passare dalla fessura sotto la porta. Ma sto divagando.</p>
<p>La
decisione della candidatura mi è arrivata, come spesso succede, di
pancia. Sull'onda di quella di Paul Stephen Borile, altro mio amico dai
lontani anni ‘80 e anche lui circuito dal subdolo Briganzia, ho deciso
di provare. Perché no? In ogni caso era fatta, questa volta avrei votato
Pirata. Era ormai tanto tempo che mi tappavo il naso, mai convinto da
una Sinistra che, se negli ideali di uguaglianza dei diritti è - sulla
carta - quello che vorrei, nella realtà quelle parole le ha tradite con
dei fatti discutibili e soprattutto con quello che negli anni *non* ha
fatto: prendere a schiaffoni (simbolicamente parlando, ovvio) chi di
dovere. E già che ci siamo: basta con quella porcata ricattatoria del
voto utile.</p>
<p>C'è anche un altro aspetto: io non ci credo, mi
dispiace, che siamo tutti uguali. Sarà ingiusto ed elitario, tutto
quello che volete, mi sono anche beccato i miei insulti da qualche
compagnone di turno, ma io - classe 1964 - non posso dimenticare il mio
primo vero bagno di realtà: la visita di leva, i famosi "tre giorni",
che preludevano al fatto di essere abile e arruolato e capace di servire
la Patria o meno. Per la cronaca: io meno, portatore ai tempi di un
deficit cardiaco ed ora di un pezzo di teflon nel cuore che mi
perpetuerà nei secoli. La carriera dell'astronauta non avrei potuto
intraprenderla comunque, e allora che benda sull'occhio sia, e gamba di
legno, e cuore di teflon. Ma sto divagando.</p>
<p>La distribuzione
statistica delle date di nascita garantiva che ai "tre giorni" avresti
incontrato persone che con te avevano in comune solo l'età e una vaga
provenienza geografica. Uno spaccato di umanità da lasciare senza
parole: in tempi odierni, un tipo di campione statistico simile lo si
trova facilmente su FaceBook. Tutto e il contrario di tutto. Altro che
uguali, pensai e continuo a pensare. Sarebbe bello, ed è una delle
aspirazioni più alte dello stesso Partito Pirata garantire la stessa
Conoscenza a tutti, ma la realtà è ben diversa. La distanza del Partito
Pirata dalle posizioni della Sinistra che ci vuole allineati e con uno
Stato che decide per noi è stato un altro punto a favore per quanto mi
riguarda.</p>
<p>Ognuno di noi, invece, ha forze e debolezze e capacità a
volte impensabili ed impreviste che aspettano solo il momento giusto
per uscire. L'"uno vale uno" del Movimento Cinque Stelle mi aveva già
fatto rabbrividire nel suo implicito schiacciamento verso il basso; ho
invece ritenuto la Democrazia Liquida il vero uovo di Colombo quando ho
guardato in maniera più approfondita, da tecnico, gli algoritmi
decisionali utilizzati che garantiscono la vittoria non alla opzione più
votata in assoluto ma a quella che accontenta di più scontentando di
meno. Poi sarà complicato da scalare su milioni di persone, ma non ho
dubbi che sia questa la strada più promettente da esplorare nella
ricerca di una forma di democrazia migliore di quella attuale che tanto
spesso ci fa meditare su soluzioni comunque inaccettabili come esami o
patentini per acquisire o mantenere il diritto di voto. Scagli la prima
pietra chi non ci ha mai pensato almeno una volta: a me personalmente
succede tutte le volte che qualcuno sventola la bandiera italiana e poi
sbaglia a coniugare il verbo avere.</p>
<p>E poi c'è stato il grande
tema dell'etica hacker. Sono un hacker. Non nel senso deleterio che la
parola ha assunto negli anni per colpa dei media, ma in quello
originario così ben spiegato da Steven Levy nel suo famoso libro. Viene
tutto dalla (contro)cultura hippie, ne vediamo ancora adesso l'eco:
condivisione della Conoscenza, rispetto e uguaglianza dei diritti
fondamentali, allergia per le imposizioni dall'alto, necessità di
trasparenza e contemporaneamente rispetto della privacy, le idee son di
tutti... potrei andare avanti, ma se siamo qui tutte queste cose le
conosciamo e le condividiamo, io personalmente da sempre. Ritrovarle
scritte nero su bianco e formalizzate all'interno di una visione
politica e di un Manifesto è stato per me come sentirmi finalmente
arrivato a casa.</p>
<p>Questo non vuol dire che siano state tutte rose e fiori.</p>
<p>Le
campagne elettorali non si improvvisano. Fare quello che abbiamo fatto
in due mesi è da folli, ma se non son matti non li vogliamo. Abbiamo
usato una sana dose di incoscienza come feature e non come bug, come
direbbe un vecchio programmatore (quale io sono).</p>
<p>Ci sono stati
momenti difficili, io ho odiato la chat Telegram, dobbiamo rivedere
completamente il workflow perché la modalità di lavoro è stata di gran
lunga sub-ottimale o quantomeno in molti l'abbiamo percepita come tale.
Poi, ci sono posizioni tra loro assai lontane all'interno del Partito
Pirata che necessitano di essere mediate, ci sono diversi gradi di
intransigenza su certe questioni ritenute - giustamente - centrali. Per
dirne una, io sono tra quelli che su Facebook ci stanno e continueranno a
starci. Lo so che quello è il Nemico, ma io sono un Ninja Teorico, mi
piace il corpo a corpo. E poi sono stato un beta tester di prodotti
della Microsoft. Sono a mio agio nel fare surf sull'orlo del Caos.</p>
<p>Ognuno
di noi ha una sua personale percezione di questi temi. Come dice Susan
Calvin per spiegare i singolari comportamenti di alcuni cervelli
positronici nel fantastico framework narrativo di Asimov, è questione di
potenziali. Ognuno ha i suoi e le azioni che ne scaturiscono - nella
fattispecie pesare l'importanza di una moltitudine di fattori e infine
accettare o meno qualcosa - altro non è che il risultato emergente di
quel sistema ipercomplesso che è la nostra mente.</p>
<p>Qualcuno tra
noi è stato sufficientemente folle da andare a parlare davanti alle
telecamere senza una preparazione formale di svariati giorni passati con
un trainer a far botta e risposta su qualsiasi tema, preparazione che
qualsiasi esperto in comunicazione potrà confermare essere il minimo
sindacale per sperare e non rischiare di fare una pessima figura. La
follia ci ha premiato: abbiamo tra noi dei veri talenti della
comunicazione, che sono arrivati col non-verbale laddove le parole si
sono fermate per mancanza di tempo. Penso a Diana, che pur giovanissima è
stata fenomenale e che può solo crescere in questa direzione, qualunque
sia il percorso che deciderà di intraprendere. Per altri il mondo
televisivo non era così ignoto, altri ancora lo conoscevano bene, altri
con la loro attitudine a dir poco vulcanica - Stefania - lo hanno
letteralmente hackerato, e non avrebbe potuto essere altrimenti. Io
davanti alle telecamere ci sono stato in passato e so che la mia
dimensione è invece quella asincrona della parola scritta. Lo avevo
detto inter nos al subdolo ed ormai in questo racconto onnipresente
Briganzia, e la sua personale visione fu che sarebbe andata comunque
benissimo. A posteriori, pur sentendomi in più occasioni criticato
(anche se non direttamente), ritengo di aver fatto bene a non comparire
in televisione. A questo punto sarebbe banale citare il famoso aforisma
di Oscar Wilde.</p>
<p>Ho, insomma, preferito fare attività nel "walled
garden" di FaceBook, anche questa una scelta a volte criticata nella
devastante chat che ci ha annichilito in questi due mesi. Si, un
giardino recintato finché vogliamo, ma che ritengo - e non sono il solo -
essere un campo di battaglia troppo importante per poterlo ignorare in
ottemperanza a qualsivoglia alto ideale una volta che si decide di
scendere nell'agone politico, oltretutto con un focus sul digitale come
il nostro. Quella è la nazione più grande del mondo, un laboratorio
antropologico e sociale di dimensione planetaria. Attraverso FaceBook
oltretutto so di aver attirato più di una persona ad iscriversi al
Partito Pirata ed ora spero che riusciremo a sfruttare questa voglia di
cambiare le carte in tavola che io ho percepito chiaramente in decine,
se non centinaia, di messaggi e comunicazioni private.</p>
<p>Non so
bene come andrà avanti. Certamente io non sono il frontman politico che
il Partito Pirata ha bisogno. Una domanda da porsi è se veramente una
figura del genere serva e quanto urgentemente, o se tutto sommato
possiamo lavorare bene comunque, sul territorio, facendoci conoscere ora
che abbiamo un imprimatur ufficiale e sessantamila voti dietro alle
spalle. Le risposte sono assai più facili da trovare quando ci si
pongono le domande giuste.</p>
<p>La cosa fondamentale ora è cercare di
far capire alla gente là fuori che le soluzioni sovraniste e divisive
che propongono lega e destre varie sono semplicemente e
irrimediabilmente sbagliate. Lo dice la Storia, lo dice la Scienza. Su
questo dobbiamo essere implacabili noi, negli anni a venire, fino a
quando non cambieranno le condizioni al contorno e la Conoscenza stessa,
nostra bandiera, non renderà la questione soltanto un brutto ricordo.</p>
<p>Chiudo
dicendo che io mi sono presentato nel Nord-Ovest e ho preso esattamente
cento preferenze. A Quota 100, potrei andare in pensione. Ma credo che
aspetterò ancora un po'.</p>
  </div><!-- /.entry-content -->
</section>
        <footer id="contentinfo" class="body">
                <address id="about" class="vcard body">
                Proudly powered by <a href="https://getpelican.com/">Pelican</a>,
                which takes great advantage of <a href="https://www.python.org/">Python</a>.
                </address><!-- /#about -->
        </footer><!-- /#contentinfo -->
</body>
</html>