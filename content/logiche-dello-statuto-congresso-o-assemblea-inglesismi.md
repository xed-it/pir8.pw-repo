Title: Logiche dello statuto: Congresso o Assemblea. Inglesismi?
Date: 2019-11-16 13:25
Author: jollyroger
Category: Analisi
Tags: congresso, statuto
Slug: logiche-dello-statuto-congresso-o-assemblea-inglesismi
Status: published



È stata criticata l'adozione del termine Congresso in luogo dell'attuale Assemblea, sostenendo che fosse un inglesismo meno valido.





Innanzitutto Congresso, che etimologicamente proviene dal latino *cum gressus* significa propriamente andare con, camminare insieme. Assemblea invece proviene dal francese *assembler* (adunare) proveniente dal provenzale *asemble* legato al francese *ensemble* (insieme) che a sua volta viene dal latino *ad simul* ovvero assembrare, mettere assieme. È sicuramente più un francesismo assemblea di quanto non sia un inglesismo congresso quindi.





Se rispetto al significato proprio i due vocaboli sono molto vicini. Nelle accezioni comuni, specie nel campo politico, c'è una diversità fondamentale. [Il Congresso è l'assemblea alla quale spetta il massimo potere decisionale nei partiti, sindacati e altre associazioni](https://it.wikipedia.org/wiki/Congresso).





La decisione di adottare questa denominazione serviva proprio ad aumentare, e non certo a diminuire, il valore del principale luogo decisionale del partito. Per sostenerne questa trasformazione e autonomia si prevede anche per il Congresso Permanente, proprio in analogia con la costituzione di un Congresso Nazionale, la figura di un presidente, che acquisisca la funzioni dell'attuale gruppo di integrità.





Questa soluzione libera l'utilizzo del termine Assemblea per le riunioni estemporanee, occasionali, e che non rispettino i requisiti formali per la convocazione del Congresso Nazionale (che prende il posto della precedente Assemblea Occasionale, che in questa denominazione viene chiaramente ampiamente sminuita).





Il Partito avrà quindi un Congresso Permanente, svolgerà Congressi Nazionali, convocati con le formalità previste dallo statuto, e potrà fare Assemblee di qualsiasi tipo (locali, tematiche, ecc.) con la massima flessibilità senza per questo incorrere in alcuna ambiguità circa il valore anche formale dell'incontro.





Come sempre ogni proposta del nuovo statuto, specialmente quelle come questa che innovano la situazione precedente, sono aperte al dibattito e al miglioramento e non sono certamente assolutamente definite ed inamovibili.

16/11/2019
